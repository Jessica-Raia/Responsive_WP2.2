<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="style.css">
</head>
<body>
    <h1>Onderwaterwereld</h1>
    <p>De onderwaterwereld wordt door dieren gedomineerd. Aan land heb je grasweiden, regenwouden of andere door planten gedomineerde ecosystemen.
        Onder water tref je koraalriffen of mosselbanken aan. Planten zijn alleen in ondiep water te vinden en in veel gevallen worden dieren onder water aangezien voor planten. Terwijl dit in werkelijkheid grote koloniën van cellen zijn, of dieren die het uiterlijk (en in veel gevallen een naam hebben) die deze misverstanden veroorzaken.
        Dit is een goede indicatie dat er onder water een volledig andere wereld op je wacht. Je zult verbaasd staan over de veelvoud, de kleuren, het verschil in gedrag, de vormen enzovoort. De afwezige werking van de zwaartekracht en het driedimensionale karakter van de onderwaterwereld zijn de oorzaak van veel van deze verschillen.</p>
    
<div class="img">
<div id="img">
    <img src="src/fish-swimming-sea-bottom.jpg" alt="">
    <img src="src/underwater-world-with-corals-tropical-fish.jpg" alt="">
    <img src="src/multicolored-tropical-fish-coral.jpg" alt="">
</div>
</div>
    <p>Wellicht kun je nauwelijks wachten om grote dieren zoals walvissen of mantaroggen te zien en wellicht wil je geen haaien tegenkomen (dat zou je eigenlijk wel moeten willen). Dat zijn echter niet de mooiste attracties!
        Het mooiste van de onderwaterwereld is in de details te vinden, de elegante bewegingen van een kwal, de uitbundige kleuren van naaktslakken of de nieuwsgierigheid van een octopus. Neem de tijd wanneer je onder water bent. Er is geen reden om ergens heen te zwemmen. Zodra je onder water bent, ben je er al!
        Wanneer je op je plaats blijft, ontspant en goed om je heen kijkt, zal je steeds meer verbazingwekkende dingen in je directe omgeving zien.
        Je zou zelfs kunnen overwegen een vergrootglas mee te nemen.</p>
      
    <h2>Nederland</h2>
    <p>Maar kan ik bovenstaand dan alleen maar in het buitenland zien?
        Op de koraalriffen en de mantaroggen na, kun je al het bovenstaande ook in Nederland tegenkomen! Met de Grevelingen en de Oosterschelde beschikken we in Nederland over twee toplocaties op duikgebied binnen Europa. Uit België, Duitsland, Frankrijk en uit vele andere landen komen duikers speciaal naar Zeeland om te duiken.
        In 2015 is Zeeland zelfs het decor voor de Wereldkampioenschappen onderwaterfotografie!
        De Noordzee biedt een zeer breedt scala aan wrakken en onderwaterleven. Na het volgen van een wrakduikspecialisatie gaat ook deze wereld voor je open.
        Kun je in Nederland dan alleen mooi duiken in Zeeland en de Noordzee? Nee, verdeeld over Nederland zijn er vele mooie plassen waarin je fantastisch kunt duiken, mooie onderwaterlandschappen kunt vinden, en ontmoetingen kunt hebben met snoeken, baarzen, voorns, meervallen, karpers, steuren, kikkers, slakken en heel veel andere leuke planten en dieren! Duikers hebben op veel plaatsten objecten onder water geplaatst om buiten de natuurlijke attracties de duikplassen extra aantrekkelijk te maken.
        Om je een indruk te geven van het vele moois dat Nederland onder water te bieden heeft, hebben we op onze website alleen gebruik gemaakt van onderwaterfoto's genomen in Nederland.</p>
</body>
</html>